# meteorabot
Η τεχνητή νοημοσύνη (ΤΝ) συνεχώς εξελίσσεται και θα παίζει ολοένα σημαντικότερο ρόλο στη ζωή μας. Πως μπορούμε να την χρησιμοποιήσουμε με τρόπο που να βελτιώνει την ζωή μας; Αυτό είναι το μεγάλο στοίχημα. Η ομάδα μας, θα προσπαθήσει να χρησιμοποιήσει εργαλεία ΤΝ για να δημιουργήσει ένα έξυπνο βοηθό εκπαιδευμένο στην πόλη μας. Η εφαρμογή μας θα εκπαιδευτεί σε δύο διαφορετικούς τομείς: α) στην τοπική ιστορία και λογοτεχνία για να μπορεί να δώσει πληροφορίες σε κάποιον που αναζητά περισσότερα στοιχεία για την περιοχή μας και β) σε υπηρεσίες που αφορούν την ασφάλεια και εξυπηρέτηση του πολίτη και του επισκέπτη. 
Θα μπορεί να βοηθάει ντόπιους και τουρίστες να προσανατολίζονται σωστά, γρήγορα, εύκολα και έξυπνα, να βρίσκουν απαντήσεις που αφορούν τον τόπο μας, τις τριγύρω περιοχές, τα αξιοθέατα, τις δραστηριότητες. Ο βοηθός συνέχεια θα μαθαίνει από την αλληλεπίδραση με τους χρήστες και μελετώντας τοπικά δεδομένα.
Επιπλέον, με ένα σύστημα αισθητήρων θα βοηθά δίνοντας χρήσιμες πληροφορίες και προτάσεις
-για τις τρέχουσες κλιματολογικές συνθήκες, για πιθανά επικίνδυνα καιρικά φαινόμενα όπως πλημμυρικές συνθήκες.
-στην εύρεση ελεύθερου πάρκινγκ
-στον προσανατολισμό του χρήστη 
-χρήσιμα τηλέφωνα 
